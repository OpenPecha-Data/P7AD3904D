saṅs rgyas bcom ldan ’das la tshe (144a1) daṅ ldan pa ñe ba ’khor gyis źus pa |btsun pa las
bgyid pa gcig gis gsol ba gcig daṅ las brjod pa gcig gis mtshams kyi sgo naṅ daṅ | slad rol
daṅ bcas pa bsgyuṅ ba daṅ bskyed par ruṅ ṅam |ñe ba ’khor ruṅ ste | de la bsgyuṅ ba ni (2)
’di yin te chuṅ ṅu’o || de la bskyed pa ni ’di yin te chen po’o ||

’di ltar bya ste |

je daṅ por mtshams chen po dgrol bar bya źiṅ mtshams bu chuṅ yaṅ dgrol bar bya ste | dkyil ’khor
ba gźig par bya’o ||

’di ltar dgrol bar bya ste |

gnas mal bśam (3) pa byas nas gaṇḍī brduṅs te dris pa’i tshig gis dge sloṅ rnams la yaṅ dag
par bsgo nas | dge ’dun thams cad ’dug ciṅ mthun par gyur pa na mtshams gñi gar dge ’dun bkod
do | dge sloṅ las byed pas mtshams gñi gar śir ṅam | dbyug pa’am | (4) seg gam | re ldes
mnan nas gsol ba byas te las bya’o ||

dge ’dun btsun pa rnams gsan du gsol |’di lta ste gnas ’dir dge ’dun mthun pas gso sbyoṅ gcig
pa’i gnas kyi sdom pas mtshams chen po bcad ciṅ mtshams bu chuṅ bcad de dkyil ’khor (5)
bar blo mthun par bgyis pa las |gal te dge ’dun gyi dus la bab ciṅ bzod na dge ’dun gyis gnaṅ
bar mdzod cig daṅ | dge ’dun gyis mtshams chen po gźig ciṅ mtshams bu chuṅ yaṅ gźig ste
| dkyil ’khor ba dgrol bar mdzad do ||’di ni gsol (6) ba’o ||

las ni ’di ltar bya ste |dge ’dun btsun pa rnams gsan du gsol |’di lta ste gnas ’dir dge ’dun
mthun pas gso sbyoṅ gcig pa’i gnas kyi sdom pas mtshams chen po bcad ciṅ mtshams bu chuṅ
yaṅ bcad de | dkyil ’khor bar blo mthun par bgyis pa(7) de’i slad du dge ’dun gyis mtshams
chen po gźig ciṅ mtshams bu chuṅ yaṅ gźig ste | dkyil ’khor ba dgrol bar mdzad na |tshe
daṅ ldan pa gaṅ dag mtshams chen po gźig ciṅ mtshams bu chuṅ yaṅ gźig ste | dkyil ’khor ba
dgrol bar bzod pa de dag ni caṅ ma (144b1) gsuṅ śig | gaṅ dag mi bzod pa de dag ni gsuṅ śig
|’di ni las brjod pa daṅ po ste | de bźin du lan gñis lan gsum du bzlas |dge ’dun gyis
bzod ciṅ gnaṅ nas dge ’dun gyis mtshams chen po gźig ciṅ mtshams bu chuṅ yaṅ bśig nas dkyil
(2) ’khor ba bkrol lags te | ’di ltar caṅ mi gsuṅ bas de de bźin du ’dzin to ||

de’i ’og tu dge sloṅ gnas pa daṅ | gñug mar gnas pa rnams kyis mtshams chen po’i phyogs bźi’i
mtshan ma brtan pośar phyogs su ni pha bor gis mtshan ma’am | rtsig pa’i (3) mtshan ma’am
| ka ba’i mtshan ma’am | śiṅ ljon pa’i mtshan ma’am | ra ba’i mtshan ma’am | bya skyibs
kyi mtshan ma’am | lam po che’i mtshan ma’am | khron pa la sogs pa’i mtshan ma brtan po gzugs
par bya’o ||lho phyogs daṅ | nub phyogs (4) daṅ | byaṅ phyogs su yaṅ pha boṅ gi mtshan
ma’am | rtsig pa’i mtshan ma’am | ka ba’i mtshan ma’am | śiṅ ljon pa’i mtshan ma’am | ra
ba’i mtshan ma’am | bya skyibs kyi mtshan ma’am | lam po che’i mtshan ma’am | khron pa la
sogs pa’i mtshan (5) ma brtan po gzugs par bya’o ||mtshams bu chuṅ gi phyogs bźi’i mtshan
ma brtan pośar phyogs su ni seṅ ldeṅ gi phur pa btab pa’am | srad du bres pa’am | rdo bźag
pa’am | srol btod pa la sogs pa’i mtshan ma brtan po gzugs par bya’o ||(6) lho phyogs daṅ
| nub phyogs daṅ | byaṅ phyogs su yaṅ seṅ ldeṅ gi phur pa btab pa’am | srad bu bres pa’am
| rdo bźag pa’am | srol btod pa la sogs pa’i mtshan ma brtan po gzugs par bya’o ||

de’i ’og tu gnas mal bśam pa byas nas gaṇḍī brduṅs (7) te dris pa’i tshig gis dge sloṅ rnams
la yaṅ dag par bsgo nas | dge ’dun thams cad ’dug ciṅ ’thun par gyur pa la dge sloṅ gnas
pa daṅ | gñug mar gnas pa rnams kyis mtshams chen po’i phyogs bźi’i mtshan ma brtan pośar
phyogs su ni pha bor gi mtshan ma’am | (145a1) rtsig pa’i mtshan ma’am | ka ba’i mtshan ma’am
| śiṅ ljon pa’i mtshan ma’am | ra ba’i mtshan ma’am | bya skyibs kyi mtshan ma’am | lam
po che’i mtshan ma’am | khron pa la sogs pa’i mtshan ma brtan po gzugs par bya’o ||

lho phyogs daṅ | (2) nub phyogs daṅ | byaṅ phyogs su yaṅ pha boṅ gi mtshan ma’am | rtsig pa’i
mtshan ma’am | ka ba’i mtshan ma’am | śiṅ ljon pa’i mtshan ma’am | ra ba’i mtshan ma’am
| bya skyibs kyi mtshan ma’am | lam po che’i mtshan ma’am | khron pa la sogs pa’i mtshan (3)
ma brtan po brjod par bya’o ||

mtshams bu chuṅ gi phyogs bźi’i mtshan ma brtan po śar phyogs su ni seṅ ldeṅ gi phur pa btab
pa’am | srad du bres pa’am | rdo bźag pa’am | srol btod pa la sogs pa’i mtshan ma brtan po
brjod par bya’o ||lho phyogs daṅ | (4) nub phyogs daṅ | byaṅ phyogs su yaṅ seṅ ldeṅ gi phur
pa btab pa’am | srad bu bres pa’am | rdo bźag pa’am | srol btoṅ ba la sogs pa’i mtshan
ma brtan po brjod par bya’o ||

de’i ’og tu mtshams gñi gar dge ’dun bkod de dge sloṅ las byed pas mtshams (5) gñi gar śiṅ ṅam
| dbyug ba’am | seg gam | re ldes mnan nas gsol ba byas te las bya’o ||

dge ’dun btsun pa rnams gsan du gsol |’di lta ste gnas ’di na dge sloṅ gnas pa daṅ | gñug mar
gnas pa rnams kyis mtshams chen po’i phyogs bźi’i (6) mtshan ma brtan po brjod paśar phyogs
su ni pha boṅ gi mtshan ma’am | rtsig pa’i mtshan ma brtan po lags |lho phyogs su ni ka
pa’i mtshan ma’am | śiṅ ljon pa’i mtshan ma brtan po lags | nub phyogs su ni ra ba’i mtshan
ma’am | bya skyibs kyi mtshan ma (7) brtan po lags | byaṅ phyogs su ni lam po che’i mtshan
ma’am | khron pa la sogs pa’i mtshan ma brtan po lags | mtshams bu chuṅ gi phyogs bźi’i
mtshan ma brtan po brjod pa śar phyogs su ni seṅ ldaṅ gi phur pa btab pa lags | lho phyogs
su ni srad bu bres pa (145b1) lags | nub phyogs su ni rdo bźags pa lags | byaṅ phyogs
su ni srol btod pa brtan po lags na |Cf. previous recordgal te dge ’dun gyi dus la bab ciṅ
bzod na dge ’dun gyis gnaṅ bar mdzod cig daṅ | dge ’dun gyis mtshan ma ’di rnams kyi naṅ
du gso sbyoṅ gcig pa’i (2) gnas kyi stom pas ’di lta ste | gnas bsdu ba daṅ | dge sloṅ rnams
bde ba la reg par gnas par bgyi ba’i slad du groṅ daṅ groṅ gi ñe ’khor ma gtogs par dgon
pa la thugs daṅ | gnas mal la thug pa’i bar du mtshams chen po bcad ciṅ mtshams bu (3) chuṅ
yaṅ bcad de | dkyil ’khor bar blo mthun par mdzad de |’di ni gsol ba’o ||

las ni ’di ltar bya ste |dge ’dun btsun pa rnams gsan du gsol |’di lta ste gnas ’di na dge sloṅ
gnas pa daṅ | gñug mar gnas pa rnams kyis mtshams (4) chen po’i phyogs bźi’i mtshan ma
brtan po brjod pa śar phyogs su ni pha boṅ gi mtshan ma’am || rtsig pa’i mtshan ma brtan
po lags | lho phyogs su ni ka pa’i mtshan ma’am | śiṅ ljon pa’i mtshan ma brtan po lags |
nub phyogs su ni ra ba’i mtshan ma’am | (5) bya skyibs kyi mtshan ma brtan po lags | byaṅ
phyogs su ni lam po che’i mtshan ma’am | khron pa la sogs pa’i mtshan ma brtan po lags | mtshams
bu chuṅ gi phyogs bźi’i mtshan ma brtan po brjod pa śar phyogs su ni seṅ ldaṅ gi phur
pa btab pa lags |lho phyogs (6) su ni srad bu bres pa lags | nub phyogs su ni rdo bźags
pa lags | byaṅ phyogs su ni srol btod pa brtan po lags te |Cf. previous recordCf. previous
recordde’i slad du dge ’dun gyis mtshan ma ’di rnams kyi naṅ du gso sbyoṅ gcig pa’i gnas
kyi sdom pas ’di lta ste | gnas bsdu ba daṅ | dge sloṅ (7) rnams bde ba la reg par gnas par
bgyi ba’i slad du groṅ daṅ groṅ gi ñe ’khor ma gtogs par dgon pa la thugs daṅ | gnas mal
la thug pa’i bar du mtshams chen po bcad ciṅ mtshams bu chuṅ yaṅ bcad de dkyil ’khor bar
blo mthun par mdzad natshe daṅ ldan pa (146a1) gaṅ dag mtshan ma ’di rnams kyi naṅ du gso
sbyoṅ gcig pa’i gnas kyi sdom pas ’di lta ste | gnas bsdu ba daṅ | dge sloṅ rnams bde ba
la reg par gnas par bgyi ba’i slad du groṅ daṅ groṅ gi ñe ’khor ma gtogs par dgon pa la thugs
daṅ | gnas (2) mal la thug pa’i bar du mtshams chen po bcad ciṅ mtshams bu chuṅ yaṅ bcad
de | dkyil ’khor bar blo mthun par mdzad par bzod pa de dag ni caṅ gsuṅ śig | gaṅ dag mi
bzod pa de dag ni gsuṅ śig |dge ’dun gyis bzod ciṅ gnaṅ nas dge ’dun gyis mtshan (3) ma
’di rnams kyi naṅ du gso sbyoṅ gcig pa’i gnas kyi sdom pas ’di lta ste | gnas bsdu ba daṅ
| dge sloṅ rnams bde ba la reg par gnas par bgyi ba’i slad du groṅ daṅ groṅ gi ñe ’khor ma
gtogs par dgon pa la thugs daṅ | gnas mal la thug pa’i bar du mtshams (4) chen po bcad ciṅ
mtshams bu chuṅ yaṅ bcad de dkyil ’khor bar blo mthun par mdzad lags te | ’di ltar caṅ mi
gsuṅ bsad de de bźin du ’dzin to ||dge ’dun gyis gaṅ du mtshams chen po daṅ mtshams bu chuṅ
bcad de dkyil ’khor bar blo mthun par byas pa der (5) dge sloṅ rnams kyis ’dug ste gso
sbyoṅ bya źiṅ dgag dbye daṅ | gsol ba daṅ | gsol ba daṅ gñis daṅ | gsol ba daṅ bźi’i las
bya’o ||

mi mthun par byed na ’gal tshabs can du ’gyur ro || ’di ltar gal te ’don na bskyed par yaṅ bya’o
|| gal te mi ’dod (6) na bskyuṅ bar bar bya’o ||

de’i ’og tu mtshams chen po’i naṅ du dge sloṅ thams cad kyi chos gos dag daṅ mi ’bral ba’i gnaṅ
ba sbyin par bya’o ||’di ltar sbyin par bya ste | mtshams bu chuṅ gi naṅ nas phyir byuṅ
ste mtshams chen por gnas mal bśam par byas nas gaṇḍī (7) brduṅs ste dris pa’i tshig gis
dge sloṅ rnams la yaṅ dag par bsgo nas | dge ’dun thams cad ’dug ciṅ mthun par gyur pa la
dge sloṅ gcig gis gsol ba byas te las bya’o ||dge ’dun btsun pa rnams gsan du gsol | ’di
lta ste gnas ’dir dge ’dun (146b1) mthun pas gso sbyoṅ gcig pa’i gnas kyi sṅom pas mtshams
chen po bcad pa las | gal te dge ’dun gyi dus la bab ciṅ bzod na dge ’dun gyis gnaṅ bar mdzod
ciṅ daṅ | dge ’dun gyis ’di lta ste | gnas bsdu ba daṅ | dge sloṅ rnams bde ba la reg
(2) par gnas par bgyi pa’i slad du mtshams chen po’i naṅ du dge sloṅ thams cad kyi chos gos
dag daṅ ’bral bar mi ’gyur ba’i gnaṅ ba stsol lo ||’di ni gsol ba’o ||

las ni ’di ltar bya ste |dge ’dun btsun pa rnams gsan du gsol | ’di lta ste gnas ’dir (3) dge
’dun mthun pas gso sbyoṅ gcig pa’i gnas kyi sdom pas mtshams chen po bcad te |de’i slad
du dge ’dun gyis ’di lta ste | gnas bsdu ba daṅ | dge sloṅ rnams bde ba la reg par gnas par
bgyi pa’i slad du mtshams chen po’i naṅ du dge sloṅ thams cad kyi (4) chos gos dag daṅ ’bral
bar mi ’gyur ba’i gnaṅ ba stsol na | tshe daṅ ldan pa gaṅ dag ’di lta ste | gnas bsdu
ba daṅ | dge sloṅ rnams bde ba la reg par gnas par bgyi ba’i slad du mtshams chen po’i naṅ
du dge sloṅ thams cad kyi chos gos dag daṅ ’bral bar mi ’gyur (5) ba’i gnaṅ ba stsal bar
bzod pa de dag ni caṅ ma gsuṅ śig | gaṅ dag mi bzod pa de dag ni gsuṅ śig | dge ’dun gyis
bzod ciṅ gnas nas mtshams chen po’i naṅ du dge sloṅ thams cad kyi chos gos dag daṅ ’bral
bar mi ’gyur ba’i gnaṅ ba stsal (6) lags te | ’di ltar caṅ mi gsuṅ bas de de bźin du ’dzin
to ||dge ’dun gyis gaṅ du mtshams chen po’i naṅ du dge sloṅ thams cad kyi chos gos dag daṅ
’bral bar mi ’gyur ba’i gnaṅ ba byin pa der dge sloṅ rnams stod g-yogs daṅ smad g-yogs daṅ
bcas pas ’doṅ (7) bar bya ste | ’di la ’gyod par mi bya’o ||

