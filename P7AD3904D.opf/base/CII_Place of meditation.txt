bcom ldan ’das kyis rnal ’byor bsgom par bya’o źes bka’ stsal nas | dge sloṅ dag spyod yul du
źugs pa na yaṅ rnal ’byor sgom par byed pa na de dag glaṅ po che ’khrul pa daṅ | rta ’khrul
pa daṅ | rkaṅ thaṅ pa ’khrul (7) ba daṅ lhan cig phrad nas ’gyel pa daṅ bub par gyur nas
ma dad pa rnams ’phags pa dag mi mthoṅ ṅam ci źes co ’dri bar byed pa daṅ | de dag rnal
’byor sgom mo źes zer ba’i skabs de bcom ldan ’das la dge sloṅ rnams kyis gsol pa daṅ |bcom
ldan ’das kyis bka’ (132b1) stsal pa | spyod yul du źugs pas rnal ’byor bsgom par mi bya’o
||

de dag sgo khaṅ du rnal ’byor sgom par byed pa na yur nas ma dad pa rnams ’phags pa dag ci khyed
’du bar nal ba’i brtul źugs can yin nam źes co ’dri par byed pa’i skabs de bcom ldan
’das la dge (2) sloṅ rnams kyis gsol pa daṅ |bcom ldan ’das kyis bka’ stsal pa | sgo khaṅ
du rnal ’byor bsgom par mi bya’o ||

de dag khyams su sgom par byed pa na ñes dmigs de ñid du gyur nasbcom ldan ’das kyis bka’ stsal
pa | khyams su rnal ’byor bsgom par (3) mi bya’o ||

de dag gnas khaṅ du sgom par byed pa na bsam gtan dag gi tsher ma ni sgra yin pas sems rtse
gcig pa ñid kyaṅ mi thob pa’i skabs de bcom ldan ’das la dge sloṅ rnams kyis gsol pa daṅ |bcom
ldan ’das kyis bka’ stsal pa | gnas khaṅ du rnal (4) ’byor bsgom par mi bya’o ||

de dag dgon par doṅ ste sgom par byed pa na chom rkun pa rnams daṅ | g-yon can rnams daṅ | seṅ
ge rnams daṅ | stag rnams daṅ | guṅ rnams daṅ | gzig rnams kyis bgrod par gyur pa’i skabs
de bcom ldan ’das la dge (5) sloṅ rnams kyis gsol pa daṅ |bcom ldan ’das kyis bka’ stsal
pa | dgon par rnal ’byor bsgom par mi bya’o ||

de dag groṅ daṅ ñe bar lhags nas sgom par byed pa nam dad pa rnams ’phags pa dag ci khyed cag
’ga’ źig śi ba daṅ ldan par ma gyur tam źes (6) co ’dri bar byed pa’i skabs de bcom ldan
’das la dge sloṅ rnams kyis gsol pa daṅ |bcom ldan ’das kyis bka’ stsal pa | phyogs de yal
ga dag gam | seg dag daṅ | re lṅe dag gis bskor bar bya’o ||

de dag gis phyogs yal ga dag gam | seg (7) dag gam | re lde dag gis bskor ba daṅ ma dad pa rnams
’phags pa dag ci ’di rgyal mo ga gon gyir ba’am | la phug gi ra ba’am źes co ’dri bar
byed pa’i skabs de bcom ldan ’das la dge sloṅ rnams kyis gsol pa daṅ |bcom ldan ’das kyis
bka’ stsal pa (133a1) phyogs de rtsig pa dag gam | ’obs dag gis bskor bar bya’o ||

de dag gis phyogs de rtsig pa dag gam | ’obs dag gis bskor ba daṅ | ma dad pa rnams ’phags pa
dag ci ’di ma du luṅ ga’i ra ba’am | ’on te bal po se’u’i ra ba (2) yin | de rnams kyis
smras pa | rnal ’byor sgom pa’o źes zer pa’i skabs de bcom ldan ’das la dge sloṅ rnams kyis
gsol pa daṅ |bcom ldan ’das kyis bka’ stsal pa | de lta bas na spoṅ khaṅ brtsig par gnaṅ
ṅo ||

