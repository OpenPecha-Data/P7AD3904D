saṅs rgyas bcom ldan ’das la cho daṅ ldan pa ñe ba ’khor gyis źus pa |btsun pa mtshams ma bkum
pa’i gnas kyi mtshams gaṅ lags |ñe ba ’khor rtsig pas bskor ba yin na rtsig pa mtshams
yin la | rtsig pas ma bskor na wa kha (147a1) nas chu ’dzag pa gaṅ du bab pa tshun chad de
|

dge sloṅ de na ’khod pa rnams kyis der ’dug ste gso sbyoṅ bya źiṅ dgag dbye daṅ gsol ba daṅ
| gsol ba daṅ gñis daṅ gsol ba daṅ bźi’i las bya’o ||

mi mthun par byed na ’gal tshabs can du ’gyur ro ||

saṅs rgyas (2) bcom ldan ’das la tshe daṅ ldan pa ñe ba ’khor gyis źus pa |btsun pa groṅ gi
mtshams kyi gnas gaṅ lags |ñe ba ’khor ñe ’khor gyi mtha’ tshun chad do ||

dge sloṅ de na ’khod pa rnams kyis der ’dug ciṅ gso sbyoṅ bya źiṅ dgag dbye daṅ gsol pa daṅ
| gsol ba daṅ gñis (3) gsol ba daṅ bźi’i las bya’o ||

mi mthun par byed na ’gal tshabs can du ’gyur ro ||

saṅs rgyas bcom ldan ’das la tshe daṅ ldan pa ñe ba ’khor gyis źus pa |btsun pa groṅ ma mchis
pa’i dgon pa’i gnas kyi mtshams gaṅ lags |ñe ba ’khor rgyaṅ grags kyi mtha’ (4) tshun chad
de |

dge sloṅ rgyaṅ grags kyi naṅ na ’khod pa thams cad kyis gcig tu ’dug ste gso sbyoṅ bya źiṅ dgag
dbye daṅ gsol ba daṅ | gsol ba daṅ gñis daṅ gsol ba daṅ bźi’i las bya’o ||

mi mthun par byed na ’gal tshabs can du ’gyur ro ||

