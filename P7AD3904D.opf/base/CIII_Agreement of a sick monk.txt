de nas bcom ldan ’das gso sbyoṅ (5) bcwa lṅa pa de ñid la dge sloṅ gi dge ’dun gyi guṅ la gdan
bśams pa ñid la bźugs nas | dge ’dun gyi so sor thar pa bton te gso sbyoṅ byas pa daṅ |
de nas bcom ldan ’das kyis dge sloṅ rnams la bka’ stsal pa | dge sloṅ dag dge ’dun gyi bya
ba (6) cuṅ źig yod kyis re źig ma ldaṅ śig |

de nas dge sloṅ źig stan las laṅs te bla gos phrag pa gcig tu gzar nas | bcom ldan ’das gal
ba de logs su thal mo sbyar ba btud de bcom ldan ’das la ’di skad ces gsol to ||btsun pa gnas
śig na dge sloṅ (7) bro ’tshal ba sdug bsṅal ba bro tshabs che ba mchis pa de’i yoṅs su
dag pa blaṅs na de la bdag cag gis ji ltar bsgrub par bgyi |bcom ldan ’das kyis bka’ stsal
pa | dge sloṅ des dge sloṅ bdag ñid yoṅs su dag par bya ba’i phyir yoṅs su dag pa phul
ba de’i ’dun pa (152b1) blaṅ bar bya’o ||

bcom ldan ’das kyis ’dun pa blaṅ bar bya’o źes bka’ stsal na | dge sloṅ rnams kyis ji ltar blaṅ
bar bya ba mi śes nas |bcom ldan ’das kyis bka’ stsal pa | gcig gis gcig gi daṅ | gcig
gis gñis kyi daṅ | rab tu maṅ po rnams (2) kyi yaṅ ruṅ ste | dge ’dun gyi naṅ du ji sñed
kyi miṅ dag brjod par nas pa’i bar du’o ||

dge sloṅ dag ṅas dge sloṅ ’dun pa ’bul bar byed pa’i kun tu spyod pa’i chos rnams bca’ bar bya
ste |

dge sloṅ ’dun pa ’bul bar byed pa’i kun tu spyod pa’i chos rnams bca’ bar bya ste | dge sloṅ
’dun pa ’dul bar byed pas bla gos phrag pa gcig tu gzar te mchil (3) lta ma gñis phud nas
rgan rims bźin du phyag ’tshal te | tsog tsog por ’dug nas thal mo sbyar te ’di skad ces
brjod par bya’o ||tshe daṅ ldan pa dgoṅs su gsol | deṅ dge ’dun gyi gso sbyoṅ bcwa lṅa pa
lags pa | bdag dge sloṅ bro ’tshal ba sdug bsṅal ba bro | (4) tshabs che ba miṅ ’di źes bgyi
ba’i gso sbyoṅ yaṅ bcwa lṅa pa lags te | bdag dge sloṅ bro ’tshal ba sdugs bsṅal ba bro
tshabs che ba miṅ ’di źes bgyi ba bar chad kyi chos rnams yoṅs su dag go źes bdag mchi’o
||dge ’dun chos bźin du mdzad pa la ’dun pa ’bul (5) lo|| bdag gi gso sbyoṅ yaṅ yoṅs su dag
go ||’dun pa daṅ yoṅs su dag pa yaṅ brjod do || brjod pa yaṅ rig par bgyid do ||de bźin
du lan gñis lan gsum du bzlas |

dge sloṅ ’dun pa ’bul bas gal te lus kyi rnam par rig byed kyis ’dun pa ’bul (6) par byed na
’dun pa phul bar brjod par bya’o ||ṅag gi rnam par rig byed kyis ’dun pa ’bul bar byed na
’dun pa phul bar brjod par bya’o ||lus kyi rnam par rig byed daṅ | ṅag gi rnam par rig byed
kyis ’dun pa ’bul bar byed na ’dun pa phul bar brjod par bya’o ||

lus (7) kyi rnam par rig byed kyis kyaṅ ’bul bar mi byed | ṅag gi rnam par rig byed kyis kyaṅ
’bul bar mi byed na dge ’dun thams cad der doṅ bar bya’o ||yaṅ na dge sloṅ de dge ’dun gyi
naṅ du blaṅ bar bya’o ||

dge ’dun thams cad der ’doṅ bar mi byed dam | dge sloṅ (153a1) de dge ’dun gyi naṅ du len par
mi byed par mi mthun par byed na ’gal tshabs can du ’gyur ro ||

dge sloṅ ’dun pa ’bul bar byed pas kun tu spyad pa’i chos ji ltar bcas pa rnams yag dag par
blaṅs te mi ’jug na ’gal chabs can du ’gyur ro ||

dge sloṅ (2) dag ṅas dge sloṅ ’dun pa len pa’i kun tu spyad pa’i chos rnams bca’ bar bya ste
|

dge sloṅ ’dun pa len pas ’dun pa blaṅs nas brgyug par mi bya’o ||mgyogs par mi bya’o ||mchor
bar mi bya’o ||phyi rol la mchod bar mi bya’o ||’obs la mchod bar mi byo’o | (3) | baṅ rim
la mchod par mi bya’o ||steṅ gi nam mkha’ la ’dug par mi bya’o ||mtshams kyi byi rol bu
’gro bar mi bya’o ||gom pa gcig gis skas kyi rim pa gñis la thod rgal du ’dzeg par mi bya’o
||gom pa gcig gis them skas kyi them pa gñis la thed rgal (4) du gzeg par mi bya’o ||chu
lkog ma nub tsam la ’bog par mi bya’o ||gñid log par mi bya’o ||sñoms par ’jug par mi bya’o
||

gñid log par byed pa daṅ | sñems par ’jug par byed pa ni rgyu gñis kyis smad par bya ba yin
te | ṅo tsha med pa ñid gaṅ (5) yin pa daṅ | ma klas pa ñid gaṅ yin pas so ||

gaṅ gi tshe dge ’dun gyi gnas brtan gyis tshe daṅ ldan pa dag ma lhags pa rnams kyi ’dun pa
daṅ yoṅs su dag par brjod ciṅ brjod par yaṅ rig par gyis śig ces smras pa’i tshe | des dge
sloṅ druṅ na ’dug pa’i mdun (6) du ’dug ste ’di skad ces brjod par bya’o ||tshe daṅ ldan
pa dgoṅs su gsol | deṅ dge ’dun gyi gso sbyoṅ bcwa lṅa pa lags la | gnas ga ge mo źig na dge
sloṅ bro ’tshal ba sdug bsṅal ba bro tshabs che ba miṅ ’di źes bgyi ba’i gso sbyoṅ yaṅ
bcwa lṅa pa lags te | gnas ga ge mo źig (7) na dge sloṅ bro ’tshal ba sdug bsṅal ba bro tshabs
che ba miṅ ’di źes bgyi ba de bar chad kyi chos rnams yoṅs su dag go źes kho na ñid mchi’o
||dge ’dun chos bźin du mdzad pa la ’dun pa ’bul lo ||de’i gso sbyoṅ yaṅ yoṅs su dag
go ||’dun pa daṅ yoṅs su (153b1) dag pa yaṅ brjod do ||brjod pa yaṅ rig par bgyid do ||de
bźin du lan gñis lan gsum du bzlas |

yaṅ na des dge ’dun gyi dbus su rga na pa’i mthar ’greṅ ste ’dud pa daṅ bcas pas ’di skad ces
brjod par bya’o ||dge ’dun btsun pa rnams dgoṅs su gsol | (2) deṅ dge ’dun gyi gso sbyoṅ
bcwa lṅa pa lags la | gnas ga ge mo źig na dge sloṅ bro ’tshal ba sdug bsṅal ba bro tshabs
che ba miṅ ’di źes bgyi ba’i gso sbyoṅ yaṅ bcwa lṅa pa lags te | gnas ga ge mo źig na dge
sloṅ bro ’tshal ba sdug bsṅal ba bro tshabs che ba miṅ ’di źes bgyi pa (3) de bar chad kyi
chos rnams yoṅs su dag go źes kho na ñid mchi’o ||dge ’dun chos bźin du mdzad pa la ’dun
pa ’bul lo ||de’i gso sbyoṅ yaṅ yoṅs su dag go ||’dun pa daṅ yoṅs su dag pa yaṅ brjod do
||brjod pa yaṅ rig par bgyid do ||

dge sloṅ ’dun (4) pa len pas kun tu sbyad pa’i chos ji ltar bcas pa rnams yaṅ dag par blaṅs
te ’jug par mi byed na ’gal tshabs can du ’gyur ro ||

saṅs rgyas bcom ldan ’das la tshe daṅ ldan pa ñe ba ’khor gyis źus pa |btsun pa re źig dge sloṅ
’dun pa daṅ yoṅs su dag pa len (5) pas ’dun pa daṅ yoṅs su dag pa blaṅs te | de ñid du
rgyun chad ciṅ dus bgyid na ’dun pa daṅ yoṅs su dag pa blaṅs par brjod par bgyi’am | ma blaṅs
par brjod par bgyi |ñe ba ’khor ma blaṅs pa yin te | yaṅ blaṅ bar bya’o ||

khyim pa ñid du g-yar gyis (6) ’che bar bgyid dam | dge tshul ñid dam | za ma ñid dam | ma niṅ
ñid dam | dge sloṅ ma sun phyuṅ ba ñid dam | ma bsaṅ pa ñid dam | pha bsad pa ñid dam |
dgra bcom pa bsad pa ñid dam | dge ’dun gyi dbyen bgyis pa ñid dam | de bźin gśegs (7) ba
la ṅan sems kyis khrag phyuṅ ñid dam | mu stegs can ñid dam | mu stags can źugs pa ñid dam
| rku thabs su gnas pa ñid dam | tha dad par gnas pa ñid dam | gnas par mi bgyi ba ñid du
g-yar gyis ’che bar bgyid na ’dun pa daṅ yoṅs su dag pa blaṅs (154a1) par brjod par bgyi’am
| ma blaṅs par brjod par bgyi |ñe ba ’khor ma blaṅs pa yin te | yaṅ blaṅ bar bya’o ||

btsun pa de źig dge sloṅ ’dun pa daṅ yoṅs su dag pa lan las ’dun pa daṅ yoṅs su dag pa blaṅs
te śul du rgyun chad ciṅ dus bgyid (2) na ’dun pa daṅ yoṅs su dag pa blaṅs par brjod par
bgyi’am | ma blaṅs par brjod par bgyi |ñe ba ’khor ma blaṅs pa yin te | yaṅ blaṅ bar bya’o
||

khyim pa ñid du g-yar gyis ’acha bar bgyid dam | dge tshul ñid dam | za ma ñid dam | ma niṅ
ñid dam | (3) dge sloṅ ma sun phyuṅ ñid dam | ma bsad pa ñid dam | pha bsad pa ñid dam | dgra
bcom pa bsad pa ñid dam | dge ’dun gyi dbyen bgyis pa ñid dam | de bźin gśegs pa la ṅan
sems kyis khrag phyuṅ ba ñid dam | mu stegs can ñid dam | mu stegs (4) can źugs pa ñid dam
| rku thabs su gnas pa ñid dam | tha dad par gnas pa ñid dam | gnas par mi bgyi ba ñid
du g-yar gyis ’che bar bgyid na ’dun pa daṅ yoṅs su dag pa blaṅs par brjod par bgyi’am | ma
blaṅs par brjod par bgyi |ñe ba ’khor (5) ma blaṅs pa yin te | yaṅ blaṅ bar bya’o ||

btsun pa re źig dge sloṅ ’dun pa daṅ yoṅs su dag pa lan las ’dun pa daṅ yoṅs su dag pa blaṅs
te | dge ’dun gyi naṅ du rgyun chad ciṅ dus bgyid na ’dun pa daṅ yoṅs su dag pa blaṅs par
brjod par bgyi’am | ma (6) blaṅs par brjod par bgyi |ñe ba ’khor ma blaṅs pa yin te | yaṅ
blaṅ bar bya’o ||

khyim pa ñid du g-yar gyis ’che bar bgyid dam | dge tshul ñid dam | za ma ñid dam | ma niṅ ñid
dam | dge sloṅ ma sun phyuṅ ñid dam | ma bsad pa ñid dam | pha bsad (7) pa ñid dam | dgra
bcom pa bsad pa ñid dam | dge ’dun gyi dbyen bgyis pa ñid dam | de bźin gśegs pa la ṅan
sems kyis khrag phyuṅ ba ñid dam | mu stegs can ñid dam | mu stegs can źugs pa ñid dam |
rku thabs su gnas pa ñid dam | tha (154b1) dad par gnas pa ñid dam | gnas par mi bgyi ba ñid
du g-yar gyis ’che bar bgyid na ’dun pa daṅ yoṅs su dag pa blaṅs par brjod par bgyi’am
| ma blaṅs par brjod par bgyi |ñe ba ’khor blaṅs pa yin te | yaṅ blaṅ bar bya’o ||

