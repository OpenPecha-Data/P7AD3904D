bcom ldan (6) ’das kyis dge ’dun gyi gnas brtan gyis zla ba phyed phyed ciṅ so sor thar pa’i
mdo gdon pa gnon par bya’o źes bka’ stsal nas | dge sloṅ dag de’i gnas khaṅ du ’du bar byed
pan de dag der mi śiṅ ba’i skabs de bcom ldan ’das la dge sloṅ rnams kyis gsol pa (7) daṅ
|bcom ldan ’das kyis bka’ stsal | gnas khaṅ du gdon par mi bya’o ||

de dag khyams su gdon par byed pa na der yaṅ mi śoṅ nasbcom ldan ’das kyis bka’ stsal pa | dge
’dun gyis gso sbyoṅ gi gnas la blo mthun par bya’o ||

bcom ldan ’das (137a1) kyis dge ’dun gyis gso sbyoṅ gi gnas la blo mthun par bya’o źes bka’
stsal nas | de dag gis gaṅ la blo mthun par bya ba mi śes nasbcom ldan ’das kyis bka’ stsal
pa | gnas thams cad grub pa’am | byas pa’am | zin pa naṅ mtshams daṅ (2) phyi rol ñe ’khor
’dom gaṅ daṅ bcas pa dge ’dun gso sbyoṅ gi gnas su ’dod pa gaṅ yin pa de la blo mthun par
bya’o ||

’di ltar blo mthun par bya ste |

gnas mal bśams pa byas nas gaṇḍī brduṅs te dris pa’i tshig gis dge sloṅ rnams la yaṅ dag par
bsgo nas | (3) dge ’dun thams cad ’dug ciṅ mthun par gyur pa la | dge sloṅ gcig gis gsol
ba byas te las bya’o ||

dge ’dun btsun pa rnams gsan du gsol |gnas thams cad grub pa’am | bgyis pa’am | lags pa naṅ
mtshams daṅ phyi rol ñe ’khor ’dom gaṅ (4) daṅ bcas pa ’di dge ’dun gyis gso sbyoṅ gi gnas
su bźed na |gal te dge ’dun gyis dus la bab ciṅ bzod na dge ’dun gyis gnaṅ par mdzod cig
daṅ | dge ’dun gyis gnas thams cad grub pa’am | bgyis pa’am | lags pa naṅ mtshams daṅ phyi
rol ñe (5) ’khor ’dom gaṅ daṅ bcas pa ’di la | dge ’dun gyi gso sbyoṅ gi gnas su blo mthun
par bgyi’o ||’di ni gsol ba’o ||

las ni ’di ltar bya ste |dge ’dun btsun pa rnams gsan du gsol |gnas thams cad grub pa’am | bgyis
pa’am | lags pa naṅ (6) mtshams daṅ phyi rol ñe ’khor ’dom gaṅ daṅ bcas pa ’di dge ’dun
gyi gso sbyoṅ gi gnas su bźed de |de’i slad du dge ’dun gyis gnas thams cad grub pa’am
| bgyis pa’am | lags pa naṅ mtshams daṅ phyi rol ñe ’khor ’dom gaṅ daṅ bcas pa ’di la dge
’dun (7) gyi gso spyoṅ gi gnas su blo mthun par bgyin |tshe daṅ ldan pa gaṅ dag gnas thams
cad grub pa’am | bgyis pa’am | lags pa naṅ mtshams daṅ phyi rol ñe ’khor ’dom gaṅ daṅ bcas
pa ’di la dge ’dun gyi gso sbyoṅ gi gnas su blo mthun par bgyi bar bzod pa (137b1) de dag
ni caṅ ma gsuṅ śig | gaṅ dag mi bzod pa de dag ni gsuṅ śig |dge ’dun gyis bzod ciṅ gnaṅ
nas | dge ’dun gyi gnas thams cad grub pa’am | bgyis pa’am | lags pa naṅ mtshams daṅ phyi
rol ñe ’khor ’dom gaṅ daṅ bcas pa ’di la dge (2) ’dun gyi gso sbyoṅ gi gnas su blo mthun par
bgyis lags te | ’di ltar caṅ mi gsuṅ bas de de bźin du ’dzin to ||

gaṅ du dge ’dun gyi gso sbyoṅ gi gnas su blo mthun par byas pa der dge sloṅ rnams kyis ’dug
la gso spyod daṅ | dgag dbye daṅ | gsol ba daṅ (3) gsol ba daṅ gñis daṅ | gsol ba daṅ bźi’i
las bya’o ||

mi mthun par byed na ’gal tshabs can du ’gyur ro || ||

