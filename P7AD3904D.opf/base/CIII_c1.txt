’di lta ste gso sbyoṅ bcwa lṅa pa de ñid la dge sloṅ glo bur du ’oṅs pa daṅ | gñug mar gnas
pa bźi’am lhag pa dag ’dug (3) ciṅ mthun par gyur pa na |de dag ’di sñam du dge sloṅ gaṅ dag
ma lhags pa dag yod doṅ sñam du mi sems śiṅ | chos kyi ’du śes can mthun pa’i ’du śes can
de dag gis gsol ba byas te gso sbyoṅ byed ciṅ so sor thar ba’i mdo gdon pa ’don par byed
pa las |de’i (4) ’og tu dge sloṅ glo bur du ’oṅs pa daṅ | gñug mar gnas pa ches ñuṅ ba dag
lhags na | de dag gis gral rims bźin du ’khod de || de dag daṅ lhan cig gso sbyoṅ bya źiṅ
so sor thar pa’i mdo gdon pa gdon par bya ste |dge sloṅ sṅa ma dag la yaṅ ’gal tshabs (5)
can du mi ’gyur ro ||

