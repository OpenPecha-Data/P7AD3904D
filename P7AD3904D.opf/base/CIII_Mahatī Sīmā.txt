bźugs nas bcom ldan ’das kyis dge sloṅ rnams la bka’ stsal pa | dge sloṅ dag de lta bas (6)
na dge sloṅ dag gis gso sbyoṅ gcig pa’i gnas kyi sṅom pas mtshams chen po gcad pa rjes su
gnaṅ ṅo ||

bcom ldan ’das kyis gos sbyoṅ gcig pa’i gnas kyi sdom pas mtshams chen po gcad par bya’o źes
bka’ stsal nas | dge sloṅ rnams kyis ji ltar gcad (7) par bya ba mi śes nas |bcom ldan ’das
kyis bka’ stsal pa | je daṅ por dge sloṅ gnas pa daṅ | gñug mar gnas pa rnams kyis mtshams
chen po phyogs bźi’i mtshan ma brtan pośar phyogs su ni pha boṅ gi mtshan ma’am | rtsig
pa’i mtshan ma’am | ka ba’i (139a1) mtshan ma’am | śiṅ ljon pa’i mtshan ma’am | ra ba’i
mtshan ma’am | bya skyibs kyi mtshan ma’am | lam po che’i mtshan ma’am | khron pa la sogs
pa’i mtshan ma brtan po gzugs par bya’o ||lho phyogs daṅ | nub phyogs daṅ | byaṅ phyogs (2)
su yaṅ pha boṅ gi mtshan ma’am | rtsig pa’i mtshan ma’am | ka ba’i mtshan ma’am | śiṅ ljon
pa’i mtshan ma’am | ra ba’i mtshan ma’am | bya skyibs kyi mtshan ma’am | lam po che’i mtshan
ma’am | khron pa la sogs pa’i mtshan ma brtan po gzugs par bya’o ||

(3) de’i ’og tu gnas mal bśam pa byas nas gaṇḍī brduṅs te dris pa’i tshig gis dge sloṅ rnams
la yaṅ dag par bsgo nas | dge ’dun thams cad ’dug ciṅ mthun par gyur pa la dge sloṅ gnas
pa daṅ | gñug mar gnas pa rnams kyis mtshams chen po’i phyogs (4) bźi’i mtshan ma brtan pośar
phyogs su ni pha boṅ gi mtshan ma’am | rtsig pa’i mtshan ma’am | ka ba’i mtshan ma’am
| śiṅ ljon pa’i mtshan ma’am | ra ba’i mtshan ma’am | bya skyibs kyi mtshan ma’am | lam po
che’i mtshan ma’am | khron pa la sogs (5) pa’i mtshan ma brtan por brjod par bya’o ||

lho phyogs daṅ | nub phyogs daṅ | byaṅ phyogs su yaṅ pha boṅ gi mtshan ma’am | rtsig pa’i mtshan
ma’am | ka ba’i mtshan ma’am | śiṅ ljon pa’i mtshan ma’am | ra ba’i mtshan ma’am | bya
skyibs kyi mtshan ma’am | (6) lam po che’i mtshan ma’am | khron pa la sogs pa’i mtshan ma
brtan por brjod par bya’o ||

de’i ’og tu dge sloṅ gcig gis gsol pa byas te las bya’o ||

dge ’dun btsun pa rnams gsan du gsol |’di lta ste | gnas ’di na dge sloṅ gnas pa daṅ | gñug
(7) mar gnas pa rnams kyis mtshams chen po’i phyogs bźi’i mtshan ma brtan po brjod paśar phyogs
su ni pha boṅ gi mtshan ma’am | rtsig pa’i mtshan ma brtan po lags |lho phyogs su ni
ga pa’i mtshan ma’am || śiṅ ljon pa’i mtshan ma brtan po lags | nub phyogs su ni (139b1)
ra ba’i mtshan ma’am | bya skyibs kyi mtshan ma brtan po lags | byaṅ phyogs su ni lam po che’i
mtshan ma’am | khron pa la sogs pa’i mtshan ma brtan po lags na |gal te dge ’dun gyi
dus la bab ciṅ bzod na dge ’dun gyis gnaṅ bar mdzod cig daṅ | dge ’dun (2) gyis mtshan ma
’di rnams kyi naṅ du gso sbyoṅ gcig pa’i gnas kyi sdom pas ’di lta ste | gnas bsdu ba daṅ
| dge sloṅ rnams bde ba la reg par gnas par bgyi ba’i slad du dge ’dun gyis groṅ daṅ groṅ
gi ñe ’khor ma gtogs par dgon pa la thug pa daṅ | gnas (3) mal la thug gi bar du mtshams chen
po gcod do ||’di ni gsol ba’o ||

las ni ’di ltar bya ste |dge ’dun btsun pa rnams gsan du gsol |’di lta ste | gnas ’di na dge
sloṅ gnas pa daṅ gñug mar gnas pa rnams kyis mtshams chen po’i phyogs (4) bźi’i mtshan ma
brtan po brjod paśar phyogs su ni pha boṅ gi mtshan ma’am | rtsig pa’i mtshan ma brtan po
lags |lho phyogs su ni ka ba’i mtshan ma’am | śiṅ ljon pa’i mtshan ma brtan po lags | nub
phyogs su ni ra ba’i mtshan ma’am | bya skyibs kyi mtshan (5) ma brtan po lags | byaṅ phyogs
su ni lam po che’i mtshan ma’am | khron pa la sogs pa’i mtshan ma brtan po lags te |de’i
slad du dge ’dun gyis mtshan ma ’di rnams kyi naṅ du gso sbyoṅ gcig pa’i gnas kyi sdom
pas ’di lta ste | gnas bsdu pa daṅ | dge (6) sloṅ rnams bde ba la reg par gnas par bgyi ba’i
slad du groṅ daṅ groṅ gi ñe ’khor ma gtogs par dgon pa la thug pa daṅ | gnas mal la thug
pa’i bar du mtshams chen po gcod na |tshe daṅ ldan pa gaṅ dag mtshan ma ’di rnams kyi naṅ
du gso sbyoṅ gcig pa’i gnas (7) kyi sdom pas ’di lta ste | gnas bsdu pa daṅ | dge sloṅ rnams
bde ba la rig par gnas par bgyi ba’i slad du groṅ daṅ groṅ gi ñe ’khor ma gtogs par dgon
pa la thugs daṅ | gnas mal la thug pa’i bar du mtshams chen po gcad par bzod pa de dag
ni caṅ ma (140a1) gsuṅ śig | gaṅ dag mi bzod pa de dag ni gsuṅ śig |dge ’dun gyis bzod ciṅ
gnaṅ nas dge ’dun gyis mtshan ma ’di rnams kyi naṅ du gso sbyoṅ gcig pa’i gnas kyi sdom
pas ’di lta ste | gnas bsdu ba daṅ | dge sloṅ rnams bde ba la rig par (2) gnas par bgyi pa’i
slad du groṅ daṅ grod gi ñe ’khor ma gtogs par dgon pa la thug pa daṅ | gnas lam la thug
pa’i bar du mtshams chen po bcaṅ lags te | ’di ltaṅ caṅ mi gsuṅ bas de de bźin du ’dzin
to ||

dge ’dun gyis gaṅ du mtshams chen po bcad pa der dge (3) sloṅ rnams kyis ’dug ste | gso sbyoṅ
bya źiṅ dgag dbye daṅ | gsol ba daṅ | gsol ba daṅ gñis daṅ | gsol ba daṅ bźi’i las bya’o
||

mi mthun par byed na ’gal tshabs can du ’gyur ro ||

dge sloṅ rnams chos gos gsum thogs te ñin mo spyod du ’doṅ ba na skyo (4) par gyur pa’i skabs
de bcom ldan ’das la dge sloṅ rnams kyis gsol pa daṅ |bcom ldan ’das kyis bka’ stsal pa
| mtshams chen po’i naṅ du dge sloṅ thams cad kyis chos gos dag daṅ mi ’bral ba’i gnaṅ ba
sbyin par bya’o ||

’di ltar spyin par bya ste |

gnas mal (5) bśam pa byas nas gaṇḍī brduṅs te dris pa’i tshig gis dge sloṅ rnams la yaṅ dag
par bsgo nas | dge ’dun thams cad ’dug ciṅ mthun par gyur pa la dge sloṅ gcig gis gsol pa
byas te las bya’o ||

dge ’dun btsun pa rnams gsan du gsol |’di lta ste | (6) gnas ’dir dge ’dun mthun pas gso sbyoṅ
gcig pa’i gnas kyi sṅom pas mtshams chen po bcaṅ pa las |gal te dge ’dun gyi dus la bab
ciṅ bzod na dge ’dun gyis gnaṅ par mdzod cig daṅ | dge ’dun gyis ’di lta ste | gnas bsdub
daṅ | dge sloṅ rnams bde ba (7) la reg par gnas par bgyi ba’i slad du mtshams chen po’i naṅ
du dge sloṅ thams cad kyis chos gos dag daṅ bral bar mi ’gyur ba’i gnaṅ bstsol te ||’di
ni gsol ba’o ||

las ni ’di ltar bya ste |dge ’dun btsun pa rnams gsan du gsol |’di lta ste | gnas ’dir (140b1)
dge ’dun mthun pas gso sbyoṅ gcig ba’i gnas kyi sṅoms pas mtshams chen po baca de |de’i
slad du dge ’dun gyis ’di lta ste | gnas bsdu ba daṅ | dge sloṅ rnams pa de ba la reg par
gnas par bgyi ba’i spyad du mtshams chen po’i naṅ du dge sloṅ thams cad gyi chos (2) gos
dag daṅ ’bral bar mi ’gyur ba’i gnaṅ ba stsol na |tshe daṅ ldan pa gaṅ dag ’di lta ste | gnas
bsdu ba daṅ | dge sloṅ rnams la bde ba la reg par gnas par bgyi ba’i slad du mtshams chen
po’i naṅ du dge sloṅ thams cad kyi chos gos dag daṅ ’bral bar mi ’gyur (3) ba’i gnaṅ ba
stsal bar bzod pa de dag ni caṅ ma gsuṅ śig | gaṅ dag mi bzod pa de dag ni gsuṅ śig |dge
’dun gyis bzod ciṅ gnaṅ nas dge ’dun gyis mtshams chen po’i naṅ du dge sloṅ thams cad kyi
chos gos dag daṅ ’bral bar mi ’gyur ba’i gnaṅ ba stsal (4) lags te | ’di ltar caṅ mi gsuṅ
bas de de bźin du ’dzin to ||

dge ’dun gyis gaṅ du mtshams chen po’i naṅ du dge sloṅ rnams kyi chos gos dge daṅ ’bral bar
mi ’gyur ba’i gnaṅ ba byin pa der dge sloṅ rnams stod g-yogs daṅ smad g-yogs daṅ bcas pas
(5) ’dod bar bya ste | ’di la ’gyod par mi bya’o ||

dge sloṅ dag la bźi’i tshogs kyis las bya ba dag byuṅ źiṅ lṅa’i tshogs kyis las bya ba dag daṅ
| bcu’i tshogs kyis las bya ba dag byuṅ nas |

