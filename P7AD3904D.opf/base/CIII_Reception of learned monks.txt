saṅs rgyas bcom ldan ’das la tshe daṅ ldan pa ñe ba ’khor gyis źus pa |btsun pa ’di lta ste
dge sloṅ gñug mar gnas pa dag (5) gis dge sloṅ glo bur ba mdo sde ’dzin pa daṅ | ’dul ba ’dzin
pa daṅ | ma mo ’dzin pa dag mchi’o źes thos nas de dag gis de dag la ji ltar bsgrub par
bgyi |ñe ba ’khor dge sloṅ de dag gis dge sloṅ glo bur ba mdo sde ’dzin pa daṅ | ’dul ba
’dzin pa daṅ | ma mo ’dzin pa dag (6) gi don du dpag tshaṅ phyed daṅ gsum du gdugs daṅ |
rgyal mtshan daṅ | ba dan la sogs pa dag gis bsu bar bya’o ||gal te ’grub na de lta ni legs
| ’on te mi ’grub na rgyaṅ grags lṅar gdugs daṅ | rgyal mtshan daṅ | bdan la sogs pa dag
gis bsu bar bya’o ||gal (7) te ’grub na de lta na legs | ’on te mi ’grub na dpag tsha da
phyed dam | rgyad grags gsum mam | rgyad grags sam | rgyaṅ grags phyed dam | than khyams
su yaṅ gdugs daṅ | rgyal mtshan daṅ | ba dan la sogs pa dag gis bsu par bya’o ||ṅag gis bśes
pa’i tshig gis (149a1) bsus nas lhuṅ bzed daṅ chos gos dge blaṅ bar bya’o || khrus bya
źiṅ dge ’dun la yaṅ snum bag gi rñed pa dbul bar bya’o ||

de dag la gnas bstabs pa daṅ | gnas mal bstabs pa daṅ | las bstabs pa daṅ | rñed pa bstabs pa
daṅ | bsñen bkur (2) pa bstams pa daṅ | chos mñan pa sbyin par bya’o ||

gal te la la źig de na ’di skad ces | tshe daṅ ldan pa dag rab tu byuṅ ba dag tu ’dra na ci’i
phyir dge sloṅ de dag la ni mchod par ’os par byed la | kho bo cag la ni ’os par mi byed
ces zer na de la ’di skad ces | tshe daṅ ldan pa ston (3) pa ’das pa’i gsuṅ rab la ’di ni
ston pa’o || ’di ni rten te | ’di lta ste mdo sde daṅ | ’dul ba daṅ | ma mo’o || de yaṅ tshe
daṅ ldan pa de dag gis rgya cher bklags śir thon pas de’i phyir ’di dag ni mchod par ’os
pa yin gyi khyod ni ma yin no || źes brjod par bya’o ||

(4) ’di lta ste gso sbyoṅ bcwa lṅa pa de ñid la dge sloṅ lhan cig gnas pa daṅ | ñe gnas dag
ljoṅs rgyur ’doṅ par ’dod na |de dag la mkhan po daṅ slob dpon dag gis rnam pa gaṅ gis kyaṅ
gnaṅ bar mi bya’o ||

gal te rkyen de lta bu źig byuṅ natshe daṅ ldan pa dag gnas che ge (5) mo źig na dge sloṅ gi
dge ’dun gyi gnas brtan daṅ bcas | so sor thar pa daṅ bcas śiṅ | dge sloṅ tshul khrims daṅ
ldan pa daṅ yon tan daṅ ldan pa des pa dge ba’i chos can dag ’khod kyis | de dag gis ’gyod
pa ma skyes pa ni skyed par mi ’gyur la skyes pa ni (6) sel bar ’gyur gyis der der śig
ces brjod par bya’o ||gal te bstan pa de las gźan du ’jug na ’gal tshabs can du ’gyur ro ||

