btsun pa re źig dge sloṅ yoṅs su dag pa len pas yoṅs su dag pa blaṅs te | dge ’dun gyi naṅ du
rgyun chad ciṅ dus bgyid na yoṅs su dag pa blaṅs par brjod par bgyi’am | ma blaṅs (6) par
brjod par bgyi |ñe ba ’khor ma braṅs pa yin te | yaṅ blaṅ bar bya’o ||khyim pa ñid du g-yar
gyis ’che bar bgyid dam | dge tshul ñid dam | za ma ñid dam | ma niṅ ñid dam | dge sloṅ
ma sun phyuṅ ba ñid dam | ma bsad pa ñid dam | pha bsad pa ñid dam | dgra bcom (7) pa bsad
pa ñid dam | dge ’dun gyi dbyen bgyis pa ñid dam | de bźin gśegs pa la ṅan sems kyis khrag
phyuṅ ba ñid dam | mu stegs can ñid dam | mu stegs can źugs pa ñid dam | rku thabs su
gnas pa ñid dam | tha dad par gnas pa ñid dam | gnas par mi bgyid pa ñid du (151b1) g-yar
gyis ’che bar bgyid na yoṅs su dag pa blaṅs par brjod par bgyi’am | ma blaṅs par brjod par
bgyi |ñe ba ’khor ma braṅs pa yin te | yaṅ blaṅ bar bya’o ||

saṅs rgyas bcom ldan ’das tshe daṅ ldan ’das la cho daṅ ldan pa ñe ba ’khor gyis źus pa |btsun
pa gnas gaṅ na dge sloṅ gcig pu mchis pa des gso (2) sbyoṅ bcwa lṅa pa de ñid la ji ltar
bsgrub par bgyi |ñe ba ’khor dge sloṅ des gtsug lag khaṅ chag chag gdab par bya | phyag
dar bya | ba laṅ gi lci bsar pa’i byug pas byug par bya | seṅ ge’i khri bśam par bya | stan
bśam par bya | mar me gzugs par bya | chos mñan pa sbyin par bya’o ||de’i ’og tu (3) phyogs
ches mthon por ’dug ste phyogs bźir blta bar bya’o ||der dge sloṅ yoṅs su dag pa lta ba
mthun pa la la dag ’oṅ na ’di skad ces | kye tshe daṅ ldan pa dag myur ba myur bar śog śig
deṅ dge ’dun gyi gso sbyoṅ bcwa lṅa pa yin no źes brjod par bya źiṅ de dag daṅ lhan cig
’dug ste gso sbyoṅ bya’o ||

gal te (4) ’grub na de lta na legs | ji ste mi ’grub na dge sloṅ ṅes raṅ gi stan la ’dug ste
| deṅ dge ’dun gyi gso sbyoṅ bcwa lṅa pa yin la | bdag dge sloṅ miṅ ’di źes bya ba’i gso
sbyoṅ yaṅ bcwa lṅa pa yin te | bdag dge sloṅ miṅ ’di źes bya ba bar chad kyi chos rnams yoṅs
su dag go źes kyaṅ bdag smras | bdag yoṅs (5) su dag par lha rnams kyis gzuṅ du gsol |
bdag dge sloṅ miṅ ’di źes bya bas tshul khrims kyi phuṅ po yoṅs su rdzogs par bya ba’i phyir
deṅ gso sbyoṅ byin gyis brlab bo ||gaṅ gi tshe dge ’dun tshogs brñed pa de’i tshe dge ’dun
daṅ lhan cig tu gso sbyoṅ rgya cher ñams su myaṅ bar bya źiṅ | so sor thar pa’i mdo gdon
(6) pa ’don par bya’o sñam du sems bskyed par bya źiṅ tshig tu’aṅ brjod par bya’o ||de
bźin du lan gñis lan gsum du bzlas |

gaṅ na dge sloṅ gñis ’khod pa der ni rim bde ñid kyis gcig la gcig brjod par bya’o ||

gaṅ na dge sloṅ gsum ’khod pa der yaṅ rim pa de ñid kyis gcig la gcig brjod (7) par bya’o ||

gaṅ na dge sloṅ bźi pa ’khod pa der ni de rnams kyis gsol ba byas te gso sbyoṅ bya’o || der
ni nad pa’i yoṅs su dag pa blaṅ bar mi bya’o ||

gaṅ na dge sloṅ lṅa’am | lhag par ’khod pa der ni de rnams kyis gsol ba byas te gso sbyoṅ bya’o
|| nad pa’i yoṅs dag pa yaṅ blaṅ par bya’o || ||

