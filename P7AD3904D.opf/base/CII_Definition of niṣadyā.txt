bcom ldan ’das kyis dge sloṅ rnams kyis deṅ phyin (2) chad ’dug pa daṅ | bya ba daṅ | gso sbyoṅ
la tro na bya bar rjes su gnaṅ ṅo źes bka’ stsal nas | de dag gis ’dug pa ci lta bu yin
pa daṅ | bya ba ci lta bu yin pa daṅ | gso sbyoṅ ci lta bu yin pa mi śes pa’i skabs de bcom
ldan ’das la dge sloṅ rnams (3) kyis gsol ba daṅ |

bcom ldan ’das kyis bka’ stsal pa | dge sloṅ dag khyed tshur śog | ’dug pa ni rnal ’byor te
| lus ’di ñid rkaṅ pa’i mthil yan chad klad pa’i skra man chad pags pa la thug gi bar du ji
ltar gnas pa daṅ | ci ltar byas pa (4) bźin du mi gtsaṅ ba rnam pa sna tshogs kyis gaṅ ste
| lus ’di la skra daṅ kha spu daṅ | sen mo daṅ so daṅ | rdul daṅ | dri ma daṅ | pags pa
daṅ | śa daṅ | rus pa daṅ | rgyus pa daṅ | rtsa daṅ | mkhal ma daṅ | sñiṅ daṅ | mchin pa
daṅ | glo ba daṅ | rgyu (5) ma daṅ | gñe ma daṅ | pho ba daṅ | loṅ ka daṅ | lgaṅ pa daṅ |
mtshor pa daṅ | phyi sa daṅ | mchi ma daṅ | snabs daṅ | źag daṅ | chu ser daṅ | rkaṅ daṅ |
tshil daṅ | mkhris pa daṅ | bad kan daṅ | rnag daṅ | khrag daṅ | klad pa daṅ | klad rgyas
daṅ | (6) gcin ṅag yod do sñam du so sor rtogs śig |

